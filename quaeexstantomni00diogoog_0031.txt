PROLEGOIIENA. XXI

quoque lectionem integram dare volui. lbi enim, excepta or. XI,
etiam V deest. In ea vero orat. XXXI parte, quae quaternionis
iactura in U excidit, Laurentianum E in eius locum substitui.
Praeterea in hac parte, quae fontium egestate inprimis laborat,
alium codicem adhibui, ouius descriptionem et collationem Francisco
Cumont amico debeo. Nam cum ipse ut paucos mea causa locos
inspiceret per litteras ab eo petivissem, ille tanta fuit humanitate,
ut totam illam partem orationis XXXI oum exemplo Dindovfiano
compararet, varietatem lectionis mihi mitteret. Neque semel tantum
sed bis! Nam in

Parisino 2924 chart. saec. XV et XVI Rhodiaca Dionis (or. I
XXXI) a duabus diversis saec. XVI manibus bis scripta exstat3
alterum exemplum fol. 144, alterum fol. 172 incipit.

Quod oum ex catalogis comperissem, primum ex Ountzio amico
qui tum Parisiis morabatur quaesivi, num lacuna illa in Rhodiaca
exstaret. In neutro exemplo exstare mihi rescripsit. Iam si ex
stirpe Bu codex fuisset, nihil utilitatis mihi attulisset. Nam satis
erat duo eius generis exempla habere. Esse vero ex stirpe M a
Francisco Oumont edoctus sum, qui verissime iudicavit, Parisinum
descriptum non esse ex Meermanniano, sed ex libro eius simillimo.
Immo ex duobus libris simillimis Meermanniani. Nam exempla
paululum inter se differunt, ita ut posterIus ad eam formam proxime
accedat, quam ex editione Veneta cognitam habemus. Hoc ut osten-
derem ad p. 354-58 alterius exempli lectiones adnotationi inserui
omnes, iude a p. 359 pauca tantum notavi. Nam ad recensendum
Dionem nihil affert. Hunc librum littera Ι notavi.

Marcianum 421 (Τ), de quo supra dixi, ipsum quoque in ea
textus parte adhibui, ubi P deest, non quo ullam auctoritatem habere Τ
putarem, sed duabus causis permotus, prima quod aequum esse
credebam vulgatae lectioni, quae per complura saecula regnavit,
in hac quoque editione locum quamvis modestum concedi, unde
nostra de Urbinate eiusque apographis sententia examinari posset,
altera quod intelligi volebam: in iis orationibus quae a P absunt,
nihil inveniri quod ex traditione ab U dlversa derivatum esset.
Nam cum eae orationes, quae in P exstant, in Marciano Τ textum

praebeant ex U et Pmixtum, ceterae Urbinatem omnino sequantur,
intelligitur ne Marciani quidem librarium pleniores ex genere P
libros habuisse.

lis quae adhuc disputavimus omnia continentur· quae opus sunt

ad orationes hasce ex libris recensendas: XI. XIV-LI. LIX-LXI.

 

